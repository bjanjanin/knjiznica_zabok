<div class="about">
	<div class="l-container">
	<!-- @include _catalogue -->
		<div class="l-grid">
			<div class="l-column l-desktop-one-half l-tablet-one-whole l-smartphone-one-whole">
				<!-- @include _metadata -->
				<!-- @include _hours -->
			</div>
			<div class="l-column l-desktop-one-half l-tablet-one-whole l-smartphone-one-whole">
				<h2 class="h2">
					O knjižnici
				</h2>
				<p class="p about-text">Knjižnica u Zaboku osnovana je 1964. godine, u sastavu Narodnog sveučilišta Zabok. Nalazila se u prizemlju zgrade u Ulici Matije Gupca 64. Te prve godine imala je 2460 knjiga i 321 člana. Naziv Knjižnica i čitaonica “Ksaver Šandor Gjalski” dobila je 1968. godine. Književnik Ksaver Šandor Gjalski, pravim imenom Ljubo Babić, rođen je u Gredicama nadomak Zaboka 1854. gdje je i umro 1935. godine te je pokopan na zabočkom groblju. U spomen na svog poznatog sugrađanina, knjižnica je dobila ime. Knjižnica se razvijala iz godine u godinu. Obogaćivan je knjižni fond, povećavao se broj članova. Širenjem djelatnosti prostor u kojem se nalazila postao je premali tako da je 1993. preseljena u nove prostore od 200 m<sup>2</sup> u Ulici Stjepana Radića 1. U tom prostoru radila je punih 20 godina, a krajem 2013. knjižnica je kompletno preuređena i proširena za dodatnih 200 m2.</p>

				<p class="p about-text">Prostor današnje Gradske knjižnice „Ksaver Šandor Gjalski“  nalazi se u Ulici Stjepana Radića 1 i zauzima 416 m2 na dvije etaže. U prizemlju se nalazi čitaonica dnevnog tiska, dječji odjel s igraonicom, računala za korisnike  i prostor za održavanje različitih programa — književne večeri, predavanja, koncerti i sl. Na katu se nalazi studijska čitaonica sa stolovima i 20 sjedala. Odjel za odrasle raspoređen je na dvije etaže, a sva građa nalazi se u slobodnom pristupu. Knjižnica ima i velik izložbeni prostor – novouređenu  likovnu galeriju.</p>

				<p class="p about-text">Knjižnica trenutno ima oko 27000 knjiga. Sve knjige, osim zavičajne zbirke, nalaze se u slobodnom pristupu. Knjige se posuđuju na rok od 20 dana, osim referentne zbirke kojom se članovi mogu koristiti u prostoru knjižnice. Zavičajna zbirka ima 120 knjiga. To su uglavnom djela Ksavera Šandora Gjalskog različitih izdanja od kojih je najstarije djelo “Pod starimi krovovi” iz 1886. godine. Knjižnica posjeduje i dva albuma s originalnim fotografijama Gjalskog i njegove obitelji.</p>

				<p class="p about-text">Raznim kulturnim programima - izložbama, promocijama knjiga, predavanjima, koncertima, radionicama, igraonicama za djecu i brojnim drugim aktivnostima,  knjižnica sudjeluje u kulturnom i društvenom životu zajednice i predstavlja istinsko kulturno i informacijsko središte grada.</p>
			</div>
		</div>
	</div>
</div>