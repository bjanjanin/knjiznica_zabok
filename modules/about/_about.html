<div class="about">
	<div class="l-container">
	<!-- @include _catalogue -->
		<div class="l-grid">
			<div class="l-column l-desktop-one-half l-tablet-one-whole l-smartphone-one-whole">
				<!-- @include _metadata -->
				
				<!-- @include _hours -->
			</div>
			<div class="l-column l-desktop-one-half l-tablet-one-whole l-smartphone-one-whole">
				<h2 class="h2">
					O knjižnici
				</h2>
				<p class="p about-text">
					Knjižnica u Zaboku osnovana je 1964. godine, u sastavu Narodnog sveučilišta Zabok. Nalazila se u prizemlju zgrade u Ulici Matije Gupca 64. Te prve godine imala je 2460 knjiga i 321 člana. Naziv Knjižnica i čitaonica “Ksaver Šandor Gjalski” dobila je 1968. godine. Književnik Ksaver Šandor Gjalski, pravim imenom Ljubo Babić, rođen je u Gredicama nadomak Zaboka 1854. gdje je i umro 1935. godine te je pokopan na zabočkom groblju. U spomen na svog poznatog sugrađanina, knjižnica je dobila ime. Knjižnica se razvijala iz godine u godinu. Obogaćivan je knjižni fond, povećavao se broj članova. Širenjem djelatnosti, prostor u kojem se nalazila postao je premalen, tako da je 29. 10. 1993. preseljena u nove prostore. Dobila je naziv Gradska knjižnica Ksavera Šandora Gjalskog.
				</p>
				<p class="p about-text">
					Prostor današnje knjižnice nalazi se u Ulici Stjepana Radića 1 i zauzima 240 m2 na dvije etaže. U prizemlju se nalazi čitaonica dnevnog tiska, dječji odjel s igraonicom i velik prostor u kojem se održavaju razni programi — književne večeri, izložbe, predavanja, koncerti i sl. Odjel za odrasle raspoređen je na dvije etaže. U prizemlju su knjige iz beletristike, a na katu stručna literatura. Na katu se nalazi studijska čitaonica sa stolovima i 20 sjedala.
				</p>
				<p class="p about-text">
					Raznim kulturnim programima, izložbama, promocijama knjiga, predavanjima, koncertima, knjižnica sudjeluje u obilježavanju Mjeseca knjige, Dječjeg tjedna, Mjeseca grada Zaboka, u Prosinačkim svečanostima u Zaboku, te u organizaciji i realizaciji Kulturne manifestacije Dani Ksavera Šandora Gjalskog. Tom prilikom Gradska knjižnica je i jedan od sponzora Nagrade Gjalski za učenike srednjih škola. Djeca predškolske dobi i učenici nižih razreda osnovne škole redoviti su posjetitelji dječjeg odjela i igraonice.
				</p>
				<p class="p about-text">
Knjižnica trenutno ima oko 17000 knjiga. Sve knjige, osim zavičajne zbirke, nalaze se u slobodnom pristupu. Knjige se posuđuju na rok od 20 dana, osim referentne zbirke kojom se članovi mogu koristiti u prostoru knjižnice. Zavičajna zbirka ima 120 knjiga. To su uglavnom djela Ksavera Šandora Gjalskog različitih izdanja od kojih je najstarije djelo “Pod starimi krovovi” iz 1886. godine. Knjižnica posjeduje i dva albuma s originalnim fotografijama Gjalskog i njegove obitelji.
				</p>
			</div>
		</div>
	</div>
</div>